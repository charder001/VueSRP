# Udemy course VUE

Dit is de repository voor de Udemy course die ik heb gevolgd over Vue. Deze bevat de opdrachten die ik gemaakt heb, mijn behaalde certificaat omdat ik de course voltooid heb en een reflectie over waar ik stond als developer, wat ik geleerd heb en wat ik in de toekomst mee neem.

## Certificaat van voltooiing

![image](https://user-images.githubusercontent.com/43436118/112456127-b947de00-8d5a-11eb-8a6a-78f8f7d0b2a2.png)

## Reflectie

### Waarom heb ik deze cursus gekozen?
De reden dat ik deze cursus heb gekozen is omdat ik tijdens mijn lange stage veel met React heb gewerkt, en een van mijn "main takeaways" van stage was dat het vaak slim is om te kijken naar alternatieven buiten je comfort zone. Zo heb ik tijdens mijn stage veel handige conventions, tools en features geleerd waar ik normaal niet de moeite voor zou nemen. Zodoende leek het mij ook verstandig om mijn teen in het water van Vue onder te dompelen, om te kijken wat hier de voor en nadelen van zijn en hoe het vergelijkt met React. In het verleden heb ik goede ervaring met Udemy omdat het goed bij mijn leerstijl past (praktische voorbeelden, eigen tempo bepalen), ik heb in het verleden dus al vaker een udemy course afgerond en leer veel van mijn vaardigheden op YouTube, wat een vergelijkbaar format heeft.

### Wat voor ervaring had ik al met Vue voor deze cursus?
Vrij weinig, ik wist dat het een alternatief op React was. Echter heb ik door mijn stage uitgebreid ervaring met React, waardoor het leren van andere frameworks een stuk makkelijker is. Toen ik eenmaal de nieuwe syntax (v-bind, v-model, etc.) onder de knie had kon ik de course goed volgen. 

### Wat heb ik geleerd over Vue?
* Syntax (v-on, v-bind, v-if, etc.)
* Vue app Lifecycle, hoe een Vue applicatie "leeft" achter de schermen
* Components, hoe ik ze kan maken, kan laten communiceren en stylen
* Form data manipulatie, validatie en feedback
* HTTP requests
* Ingebouwde routing features
* VueX, het opslaan en manipuleren van data
* Optimaliseren en deployen van een Vue app
* Composition API, een nieuwe manier om conponents te schrijven
* Mixins, dit concept kende ik al door React

### Wat zijn de voornaamste verschillen met React?
In Vue wordt voornamelijk gebruik gemaakt van HTML templates, in React wordt JSX geschreven. Hierdoor was naar mijn ervaring Vue vanaf het begin makkelijker te begrijpen omdat dit meer op traditionele HTML leek. In mijn React workflow moest alle HTML in JSX geschreven worden, wat in het begin een groot struikelblok was. Ik denk dat react uiteindelijk krachtiger en even makkelijk te lezen is als Vue, maar de eerste paar projecten zijn zeker makkelijker om op te pakken in Vue.

Vue heeft meer ingebouwde features die React uit externe packages moet halen. Denk hierbij aan routing of state. Dit kan een voor of een nadeel zijn. Voor kleinere projecten is het handig om alles in een framework te hebben, omdat deze altijd up-to-date zullen zijn en packages nooit conflicten zullen hebben. Echter geeft de enorme package library van React veel keus aan de developers om een package te kiezen die goed bij het project of de workflow past.

Ik heb ook gehoord van mensen dat het makkelijker is om CSS te schrijven in Vue, omdat in React de CSS vaak met JS wordt gegenereerd. Echter kon ik met mijn workflow op stage gewoon heerlijk SASS schrijven en had ik hier geen last van!

### Wanneer zou ik Vue over React kiezen?
Ik zou Vue voornamelijk over React kiezen als beginner of met kleinere projecten. Als beginner is het gewoon een stuk makkelijker op te pakken en te leren vergeleken met React. Dit komt voornamelijk door het "seperating concerns" wat wij op CMD goed leren en het feit dat dit standaard in Vue wordt gebruikt. Hierdoor is het een workflow die meer aansluit bij vanilla of statische websites die wij eerder op CMD hebben gemaakt. Ook zou ik dus bij kleinere projecten Vue gebruiken door de officiele packages. Het is gewoon makkelijk dat alles op een plek is en je niet zelf externe packages hoeft op te zoeken zoals bij React. It just works.

Echter zou ik bij grotere projecten nog wel React gebruiken, omdat de enorm grote community en package library het framework wel ontzettend veelzijdig maken met de mogelijkheid om het helemaal naar je eigen hand te zetten. Daarbij denk ik dat JSX, hoewel  in het begin minder makkelijk leesbaar, uiteindelijk toch wel mijn voorkeur krijgt omdat het krachtiger is.

### Slot
Het leerdoel voor deze course was om te kijken wat de voor en nadelen waren van Vue, hoe dit verschilt met React en uit te vinden of het een passend alternatief is voor React. Dit is gelukt! Ik weet nu in welke gebieden de 2 verschillen en wanneer ik ze zelf zou gebruiken of aanraden. Omdat mijn ervaring met React tot nu toe groter is ben ik hier voor nu nog wel comfortabeler mee dan Vue (5 maanden stage tegen 50 uur), maar toch verbaasde me hoe makkelijk het was om Vue op te pakken, mede door mijn ervaring en mede omdat Vue gewoon een heel makkelijk framework blijkt te zijn!
